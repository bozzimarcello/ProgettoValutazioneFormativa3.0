# Progetto per la Valutazione Formativa 2.0

Repository base per i progetti degli allievi dell'ITIS Majorana di Grugliasco(TO). Viene fornita una struttura che copre le aree di pianificazione, documentazione e realizzazione.

Lo scopo del progetto di valutazione formativa è coinvolgere gli allievi nella progettazione e realizzazione di un elaborato articolato, rendendoli consapevoli dei criteri di valutazione in modo che il percorso rappresenti una esperienza di apprendimento significativo.

In questa versione 2.0 le consegne sono state riformulate utilizzando il modello RIZA proposto dal [prof. Roberto Trinchero e la sua équipe](http://www.edurete.org). I descrittori sono preceduti da una lettera che indica la loro appartenenza alle tre categorie di processi cognitivi attivati: (I) Interpretazione, (Z) aZione, (A) Auto-regolazione.

Le cartelle del progetto vanno usate per depositare i documenti, gli appunti e il codice sorgente elaborati.

I commenti alle versioni depositate, i file descrittivi README.md e ogni altra funzionalità di GitHub che consente di documentare il progetto (Commit, Issues, Pages, ecc.) saranno presi in considerazione per la valutazione.

I contenuti testuali vanno formattati utilizzando il linguaggio [Markdown](https://daringfireball.net/projects/markdown/).
